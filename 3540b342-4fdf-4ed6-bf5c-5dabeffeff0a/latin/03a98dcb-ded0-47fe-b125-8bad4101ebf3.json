{
  "title": "test",
  "paragraphs": [
    [
      "Vt autem impositi quaesiti veritas innotescat, necesse erit primu lucis, ac luminis naturam cognoscere: horum igitur genus, cui commune nomen est, quod a Graecis φως a latinis autem lumen dicitur in tres species distinguemus, in lucem, radium, & lume; lux ille fulgor appellatur, qui in lucido corpore est, quoue corpus lucidum ornatum est, & conspicuum, quemadmodum Solis lucem eum dicimus fulgorem, quo Solipse nitet, & exornatur.",
      "Radius aute est lux a corpore lucido producta, & manens, neque ab eo aliquatenus seperata, lumen autem, prout est quid ab vtroque distinctum, est lux secundaria, siue species, & imago lucis productae, & radij, quae etiam sciuncta a radio conspicitur, & in vmbra.",
      "Differunt autem haec inter se; nam lux est per se visibilis, quinimo primu visibile, radius siuer lux producta non est per se visibilis, lumen aute, & per se est visibile, & est ratio videndi coetera, lux per se visibilis est, nam corpora lucida sui natura conspicua sunt, quinimo primo visibilis est, cum alio non indigeat, vt videatur, no enim lux indiget secundario lumine, vt sit conspicua, veluti indigent colores, qui mouent diaphanum illuminatum, sed ipsamet mouet diaphanum, vt diaphanum; quare, & in tenebris, & in lumine est conspicua, vt de igne patet, qui in nocte accensus videtur, nobis alioquin in tenebris existentibus, & in stellis, quae nullos, aut vix exiles radios ob nimis longam distantiam in terram diffundere possunt, quibus produci possit secundum lumen, tamen ipsae satis, fulgentes, ac satis conspicuae sunt, & eo magis, quo nox magis fuerit tenebrosa.",
      "Quinimo lucida tantum abest, vt luminis opem requirant, vt videatur, cum potius ob eius praesentiam minime conspiciantur; quo fit, vt multa lucida  die non videantur, noctu autem conspicua sint, & stellas in aere illustrato positas non videmus, in tenebroso autem videmus, vt in puteum descendentes, cuius rei magis exacte infra rationem reddemus; hoc autem primo competit luci, vt sit visibilis per se, nam radius visibilis non est, nisi ad opacum terminetur, lux autem etiam in diaphano, & perspicuo interminato visibilis est, lumen per visibile est, at non primo, sed ratione radij ad opacum terminati a quo manat tanquam eius species, & imago, lux igitur primo, ac per se visibilis est, & primum visus obiectum, radius, qui & lux producta, & manans a luce corporis lucidi non est per se visibilis, vt experimeto patet, nam in diaphano vbi ex sui natura producitur, nequaquam vdetur, quare radius in diaphano vere diaphano productus etiam si in infinitum producatur, nunquam visibilis est, nisi ad opacum terminetur: manifeste hoc est compertum, primo, quia si radius admittatur in cubiculum tenebrosum per aliquod foramen, cui alterum e regione respondeat, ita ut recto tramite admissus radius per vnum foramen per alterum egrediatur, & transeat, neque cubiculum illustrabitur, neque radius erit conspicuus, secundo, quia Sol in die emittit radios luminosos per totum hemispherium, qui tamen non videntur nisi prope terram, & opaca corpora vnde reflectuntur, cum tamen in supremo aere, qui inter celum, & terram est, minime conspiciantur, nisi a nubibus tanquam opacis reflexi fuerint.",
      "Tertio, quia idem Sol in nocte suos radios diffundit in vniuersum celum; cum tamen celum ipsum non illuminent, nisi in stellis ipsis tanquam in solidis, & densis caeli partibus recepti, dixi aute radium in diaphano vere diaphano productum non esse visibilem; duplex enim est diaphanum; vnum, quod ex sui natura diaphanum est, ac vere diaphanu, modo simplex, & purum in sui natura sit: alterum autem quod non est vere diaphanum etiam in sincera, atque immixta sui natura conseruatum.",
      "Primi generis diaphana sunt, celum, Aether, siue, quod dicunt, ignem coelo contiguum, & aer; coelum autem vere, ac primo diaphanum est, quia simplicissimum, & nullam admittit peregrinae rei commixtione, huic proxime accedit ignis illi cotiguus, ac tertio loco succedit aer, qui sua quidem natura vere diaphanus est, at ob admixtionem vaporum, & alieni corporis non semper vere diaphanus existit, alterius autem generis diaphana sunt, aqua, cristallum, vitrum, gemmae, & alia huiusmodi, quae partim ob admixtam terream portionem, vt sunt mixta imperfecta partim ob crassitiem partium, vt aqua, & glacies non sunt perfecte diaphana. ",
      "Vt aut hoc bene intelligatur oportet supponere quid sit diaphanum.",
      "Est aut diaphanum proprie transparens, vt verbum verbo vertam, siue perspicuum, aut traslucidum, id aute nihil aliud significat, nisi, quod admittit lucem, & transmittit, ac propterea diaphanum ab opaco differt, quia diaphanum non solum in superficie admittit lucem, sed etiam in totum profundum, quare, & admittit, & transmittit lucem, opacum autem insuperficiem tantum nullo autem modo in profundum, que igitur secundum totam sui molem luci peruia sunt, & conspicua, diaphana vocantur, que autem contra, non diaphana, & opaca: ac vere diaphana luce sunt omnino peruia, vndique conspicua, ac translucida, necnon receptiua lucis accedente corpore lucido, & tenebrarum recedente, ita vt iuremerito si perspicuum absolute, vt perspicuum est definire velimus, dicendum illud esse, quod est potentia lumen, & tenebrae, indifferenter enim se habet corpus diaphanum ad lumen, & tenebras, vt Arist. docuit secundo de anima cap.7. part.69. perspicuum igitur, quod est vere perspicuum tale est, quare, adius siuer lux a lucido corpore producta a vere perspicuo corpore nec reflectitur, nec refrangitur; it manifestum est, primum in celo cuius substantia ab astris distincta radijs Solis in nocte omnino peruia est, itaut radij ab ipsa nec reflectantur, nec refrangantur, vt patet, quia nullum in ipsa fit lumen conspicuum, quod necessario fieret, si ab ipsa, vel reflecterentur, vel refrangerentur radij, necnon etiam manifestum est ex eo, quod stellae omnes tum fixae, tum errantes supra lunae orbem postiae nulla facta reflectione, aut refractione lucis ita conspicuae sunt, ac si essent in orbe lunae, ob perfectam celestis substantiae transparentiam, itaut, nisi hac diuersitate motus in celeritate, & tarditate admoniti essemus, nequaquam nobis discernere liceret vtrum in vno an in pluribus orbibus infixe essent. ",
      "Coelum igitur perfectissime diaphanum est ea in parte, qua non sunt stellae, deinceps vero illi cotiguus aether, quem adeo perspicuum videmus, vt sensu ipsum a coelo distinguere non liceat, quod in causa fuit, vt multi, & doctissimi viri existimatint nullum esse supra nos celum, sed omnia purissimo hoc aethere esse repleta, & astra in eo veluti pisces, ac animantia, tanquam in vastissimo quoddam mari moueri, & circumduci, cui proxime accedit aer, qui vbi purus, atque sincerus existit, vere, & ipse perspicuus est, quare neque ab atheris, aut celi substantia discernitur neque ab ipso lux aliquo pacto reflectitur, aut refrangitur, vt manifestum est, at vero vbi varporibus commiscetur lune non vere diaphanus est, ex quo fit, vt huius radij ab eo sepius refrangantur.",
      "Haec de vere diaphanis corporibus; non vere autem diaphana sunt, aqua etiam si purissima sit, neque glacies ob densitatem partium, neque vitium, aut cistalla, nec gemmae ob aliqualem, quam retinet terrae, (quamuis tenuissimae, & elaboratissimae) portionem, argumento est, quod radij ab his omnibus refranguntur, quare, & radius in his semper visibilis est, quod neququam fieret, si essent vere diaphana, tunc enim radius illa vndequaque peruaderet, neque obstaculum haberet vnde refrangeretur, tunc enim fit refractio, vt Perspectiui dicunt, cum radius per alterum imparis perspicuitatis diaphanum effunditur.",
      "Radius igitur, siue lux immediate a lucidio corpore producta in diaphano vere diaphano non est visibilis, nisi ad opacum aliquod terminetur.",
      "Lumen autem, & visibile est, & ratio videndi.",
      "Visibile inquam quatenus est actus diaphani, vt diaphanum, quia ita est veluti color perspicui, cum perspicuum est actu, vt Aristot. docuit x. de anima cap. & part. supradictis, & sensus ostendit; nam perspicua sub ratione perspicui ab oculo iudicantur, mediante lumine, neque enim cristallum, neque vitrum, neque aquam, vel aera in tenebris perspicua esse cognoscimus, quod optime significauit Aristot. 2. de anima par. 68. dicens, [Perspicuum autem dico, quod est quidem visibile non autem secundum se visibile, vt simpliciter dicam, sed propter externum colorem] quasi dicat perspicuum est, quod aptum est natum videri, non autem secundum se, nam in tenebris non est aptu natum videri, nisi quatenus susceptiuum est motionis a corpore lucido, vt nocte ab astris, vel ab igne, vel aliquo tali innommato lucido, neque in luce, nisi quatenus informatus est luce, eatenus enim, & omnium colores repraesentat, & ipse omni coloris specie denudatus apparet, & ratio est videndi, quod inde patet, quia positum supra sensorium non impedit sensum, quinimo facit sensum, nam oculus, & christallinus humor, nisi illuminati colorem non sentiunt, quod non contingeret, si esset visibilis tantum, & non ratio videndi, sensibile enim supra sensorium positum non facit sensum.",
      "Est igitur lumen, tum qualitas realis, & physica, quia sensibilis; tum etiam intentionalis, quia est ratio videndi.",
      "At vero opere precium est declarare quonam pacto lumen ipsum veluti qualitas realis, & intentionalis producatur, supponendum autem est, quod ab Aristotile dicitur loco saepius citato 2. da anima cap.7. part.69. & 70. lumen esse praesentiam corporis lucidi in perspicuo, quod causaliter intelligendum est procul dubio non formaliter, ex quo sequitur corpus lucidum in perspicuo duo causare, radium, qui nihil aliud est, nisi lux primo producta a corpore lucido, & lumen, quod est actus diaphani, non producitur autem lumen a radio in diaphano, nisi prius ad opacum fuerit terminatum, ac proinde fecunda lux appellari consueuit.",
      "Lumen ipsum hoc; actus diaphani, siue lux secundaria nihil aliud est, nisi imago quaedam, & species radij, ac lucis primo productae, quemadmodum enim in diaphano illuminato, corpus actu coloratum sui speciem producit, quae in medio diaphano interminato non videtur, at in diaphano terminato videtur, vt patet in imaginibus, quas a cristallis plubo non terminatis minime referri videmus, at vero a terminatis referri: ita radius in diaphano terminato receptus eam imagine producit, quae antea in diaphano in terminato no fuerat visibilis, cu efflueret, neque retineretur, ex natura aute diaphano terminati visibilis retinetur, & refertur, non ipsa quide reflexa.",
      "Imago enim non reflectitur, sed a radio terminato, & reflexo siue refracto in diaphano producta; ita vt diaphanum ipsum totum vndique statim actuet, & perficiat non secundum dimensionum naturam, & capacitatem inducta, sed in corporeo, atque in dimenso modo, & omnino, ita in medio recepta, quemadmodum caeterorum visibilium imagines in oculo recipiuntur sine materia, scilicet, quod commune etiam est coeteris sensibilibus, neque materiali modo, neque enim per partes colorata superficies, se se mihi offert, nec secundum eam dimensionem secundum quam recipitur per foramen Vueae, & pupillam: quamuis non sine conditionibus materiei; bipedalem enim video albedinem, vel nigredinem, & hoc est lumen esse qualitatem, vt dicunt intentionalem quemadmodum dicimus intentionales esse species rerum, quae sentiuntur, & imaginem in speculo, quae propterea, & tota in toto speculo repraesentatur, & tota in qualibet speculi parte, & vox, quae tota ab uno homine, & tota ab innumeris percipitur quemadmodum fusius explicabimus in nostris commentariis quae in Aristotelis libros de anima Deo iuuante prope diem edemus.",
      "At quomodo haec eadem qualitas luminis simul possit esse realis, & intentionalis, ita vt & sensibilis sit, & ratio sentiendi opere pretium erit declarare, hoc enim constito multe, & valde arduae difficultates cessabunt, & diluentur.",
      "Ad huius autem declarationem: primum nosse oportet ex qualitatibus physicis alias esse eductas de potentia materie, alias autem non, sed esse potius inductas in materiam, & subiectum, quamuis autem educi de potentia materiae, primo ac per se competat substantialibus formis, tamen competit etiam accidentalibus, quod docuit Aristot.1. Physic. dicens ex immusico fieri musicum, & ex non albo album.",
      "Qualitates eductae de potentia materie sunt illae, quarum priuatio antequam sint, est in materia, hoc est quarum subiectum natura aptum natum est habere tales habitus, & qualitates, sed haec aptitudo est sub contrario habitu, & qualitutae, vt cum dicimus caliditatem esse potentia in ligno, quia lignum aptum natum est comburi, & habere caliditatem, sed haec aptitudo antequam lignum calefiat est sub contrario habitu, nempe sub ipso frigido hae autem qualitates dicuntur educi de potentia materiae, quia per contrarium habitum paulatim exclusa priori qualitate introducitur alia qualitas contraria, quae ante erat potentia in materia, non autem actu, quamuis hoc non sit proprie educi de potentia materiae, sed improprie, cum haec mutatio fiat in subiecto actu: quare cum ex immusico fit musicum, dicitur transmutatio accidentalis, solae autem formae substantiales educuntur de potentia materiae, cum supponant subiectum potentia; & ex ipsis, & subiecto fiat vnum per se, ac propterea potius dici potest, quod omnes qualitates inducuntur in subiectum, vel enim cousequuntur formam, & tunc inducuntur a generante, nam agens dans formam, dat consequentia formam, vel praecedunt formam, & tunc pariter includuntur ab alterante, tamen ex qualitatibus alique sunt, quae ita introducuntur in subiectum, vt hoc non fiat sine pugna, & residentia contrariae qualitatis, vt sunt quatuor primae tangibiles qualitates calidum, frigidum, humidum, & siccum, & que ab his proueniunt seunde, durum molle, asperum, lene, & caetera, & hae quidem introducuntur in tempore, & mediantibus dimentionibus recipiuntur, aliae autem sunt, quae absque resistentia contrarij recipiuntur in subiecto, & hae statim, ac subito introducuntur, nec medianibus dimentionibus recipiuntur tale est lumen, atque irradiatio, ac omnino receptio coloris in medio, quamuis autem omnes sensibiles qualitates, ita recipiantur in sensu;",
      "tamen non ita omnes recipiuntur in medio, nam neque sonus recipitur in ___ corpore, nisi cum percusso aere, neque minus odor, nisi cum fumosa exalatione, nec tangibiles qualitates, nisi cum corporea substantia.",
      "Neque obstat, quod supra diximus de voce, quae tota ab vno, & tota ab innumeris auditur, hoc enim tribuitur sensui, qui immaterialiter recipit, non autem sensibili, quod non nisi cum materia est, ac proinde sonus non statim, sed in tempore fit, ac magis distantes tardius audimus, solae autem visibiles qualitates; vt lumen, & color immaterialiter recipiuntur, & in sensu, & in medio, lumen quidem ob sui nobilitatem cum sit celestis qualitas, color autem ratione luminis, quae si vera sunt, vt ratio innixa sensibus monstrat esse verissima, nullum absurdum erit vnam, ac eandem qualitatem sensibilem ob sui praestantiam, atque nobilitatem esse pariter realem, & intentionalem, ac ita esse visibilem, & rationem videndi, quod supra definitum fuit de lumine, atque ita, quid radius, quid lumen declaratum est, ex quibus demonstrabimus omnes difficultates, atque pugnantes opiniones facile dissolui, & confutari posse."
    ]
  ]
}