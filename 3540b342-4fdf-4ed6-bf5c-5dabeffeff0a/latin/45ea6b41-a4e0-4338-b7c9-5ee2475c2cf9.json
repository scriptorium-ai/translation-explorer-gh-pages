{
  "title": "test",
  "paragraphs": [
    [
      "Ex his facili constare possunt omnia ea, quae de lumine querentur, & ambiguitatem habent, ac primum si lumen sit substantia, vel accidens, cum enim lux, & lumen sensu perceptibilia sua natura sint, nequaquam esse possunt substantia, cum substantia sensu minime percipiatur nisi accidentium ratione, cumque omnis substantia sit simplex, aut composita, neutrum lux, aut lumen esse potest.",
      "Non enim simplex, cum haec diuidatur in formam, & materiam, materiam autem lumen esse nullus dixerit, cum potius vicem sustineat actus, quam potentiae, & omnino habitus, quam subiecti: nec minus formam, cum forma inseparabilis sit ab eo, cuius est forma, nec suscipiat magis, & minus, at lumen a diaphano, & illuminato corpore, cuius dicitur actus separabile est absque subiecti corruptione, & lux in lucido corpore suscipit magis, & minus, corpora enim magis, & minus lucida, etiam inter sydera videmus, lux ergo, & lumen non sunt substantia simplex, nec vero substantia composita esse possunt, cum substantia composita sit corporea, lux autem neque lumen possunt esse corpus, si enim essent corporea substantia, & corpus, tunc non essent in aere, neque in alijs perspicuis corporibus, nisi dicamus corpus recipi in corpore, quod ex naturae praesumpto minime sit, neque soluit instantiam, quod aliqui dicunt lumen esse corpus tenuissimum celesti, ac diuino affine, quod nequaquam his nostratibus longe praestantius longe nobiliores habeat operationes, quapropter neque in tempore mouetur, vt nostra haec pigra mole praepedita corpora, sed pene in instanti, ac omnino imperceptibili temporis mora, neque ab vlla corporis crassitie impeditur quin omnia permeet, & peruadat, quae omnia luci tribuunt tanquam immortali atque ingenito corpori immortalis illius celestis so boli, & propagini, haec enim omnia esto, quod luci ob eius perfectionem rtibui possint, & conueniant, tamen nequaquam efficere potetunt, quin si lux sit corpus, non sit trine dimensum, quod liber autem trine dimensum modo tale sit, omni, alia circumscripta qualitate, atque conditione, facit latera diuare, quare non poterit in corpore recipi, nisi in corpore vacuum sit, quod impossibile Arist.4. Physicorum certissimis rationibus demonstrauit, & in re proposita est clarissimum, nam si lux, aut lumen essent corpus in porositatibus aeris, aut omnino diaphani corporis susceptum, & contentum, flantibus validissimis ventis aer tenebrosus fieret expulso ab eius porositatibus lucido corpore quinimo illuminatus aer ob infractum aliud lucis corpus densior, atque crassior esset, cuius contrarium experimento comostratur; neque huic sententiae suffragantur argumenta petita ex reflexione, & refractione lucis, haec enim non proprie, sed per quandam similitudinem dicuntur, vt fusius declarauimus in adiuncta disputatione de phaenomenis in orbe lunae, in qua haec ipsa argumenta soluimus, cum doceremus celum non esse igneum, neque minus debilia sunt argumenta reliqua, quibus id probare nituntur, & primu, quod radius figuris varijs figuretur pro varia figura locorum per quae transit (nam per quadram fenestram permeans quadrata informatur figura, & per totundam rotunda prorsus) vanum est, cum non radius, siue lux illa producta, sed aer tali luce praeditus hac figura firmetur.",
      "Alterum vero, quod lux ipsa, & radius moueatur ex quo videtur esse corpus, magis facile est, cum non lux per se moueatur, sed ad motum corporis lucidi locum mutet, & transmutetur eius actio, scilicet illuminatio, quae sequitur praesentiam corporis lucidi in diaphano, quemadmodum videmus reflexam a nitido, & perpolito aliquo corpore lucem ad motum corporis a quo reflectatur moueri, ac propterea reflexam a tremula aquae superficie lucem tremalam pariter videri, & modo hac, modo illuc vagari, vt Virgilius cecinit."
    ],
    [
      "Sicut aquae tremulum labijs vbi lumen Ahaenis"
    ],
    [
      "Sole repercussum, aut radiantes imagine luna,"
    ],
    [
      "Omnia peruolitat late loca, iamque sub astris"
    ],
    [
      "Erigitur, summique ferit laquearia tecti"
    ],
    [
      "Constat igitur lucem, ac lumen non esse substantiam, sed accidens, accidem autem cum sit, aut quantitas, aut qualitas, aut relatio, aut vbi, vel aliquod aliud ex praedicamentis, & lux, aut lumen neque quantitas sit, quia tunc esset corporeum aliquid quod iam euertimus, neque aliquod aliud ex coeteris praedicamentis praeter qualitatem, cum ceteroru praedicamentoru conditiones, & attributa illis minime competant: quod autem solius qualitatis est ipsis tribuatur, habitus enim ab Arist. dicuntur, atque perfectibilia diaphani, subiectum etiam denominant, a luce enim lucidum dicitur, & a lumine luminosum, sequitur necessario lucem nihil aliud esse, quam qualitatem, neque sub alio genere, aut categoria, quam qualitatis constitui, & reponi, quamuis repugnet, Scaliger, eamque sub nullo praedicameto contineri putet, nos enim omnia sub aliquo praedicamento collocamus, praeter Deum, quod cum sit primum ens omnia continet, & a nullo continetur, & cum sit perfectissimum, & absolutum ens, de nullo alio ente, neque vniuoce, neque equiuoce praedicatur, ac propterea lucem, & lumen ad qualitatem referimus, & proprie ad habitum, & ad eam, que species dicitur, & circa vnum quodque constans forma, formam enim, & speciem ibi sumit Aristol. accidentalem, ac forma quidem dicitur lumen, & actus perspicui, sed quatenus pespicuum, & visibile, hanc vero qualitatem realem, ac Physicam dicimus, non modo lucem, dequa nulli dubium, haec enim in lucido corpore est per se sensibilis, & in medio producta, reales producit effectus, calorem, & ignem, & innumera, quibus mundus perficitur, & ornatur, verum etiam lumen quod diximus esse imaginem lucis, hoc enim quamuis sit ratio videndi, est etiam perse visibile, vt supra monstrauimus, & coloratur coloribus perspicui terminati, vt manifestum est in coloribus validius motiuis diaphanum mouentibus, quorum species non in radio recipitur, sed in illuminato aere a secunda luce siue lumine itaut, & lumen ipsum hoc colore infici, & cetera pariter colorare videatur, & ipsum inuicem reliqua corpora non modo perspicua, sed alioquin etiam admixta suo nitore inficiat, & coloret, vt patet manifeste in his lapillis, de quibus est quaestio, & infra clarius demonstrabimus.",
      "Neque obstant eorum instantiae, qui asserunt lumen esse qualitatem tantum intentionalem, cum sit ratio videndi, nam intentionale hic non sumitur, prout distinguitur contra reale, quare nihil prohibet lumen esse qualitate realem, & intentionalem, vt optime docet Scotus secundo sententiarum, omne enim signum est res, sed non omnis res est signum, neque etiam quae afferunt, si esset qualitas realis, tunc duo lumina miscerentur, & confunderentur in medio, cuius contrarium apparet, nam lumen candele non confunditur cum lumine Solis, aut alterius candelae; ad hoc enim dicimus lumen candelae, vel ignis cuiuslibet confundi cum lumine Solis, vel alicuius alterius magis lucidi, inditium est lumen syderum in die non videri, & lumen exiguae candelae apud lumen magnae facis e longinquo non esse conspicuum.",
      "At verum est lucem non confundi, non enim lux candelae confunditur, & commiscetur cum luce facis, nisi candela commisceatur faci, & lux candelae circumscripta erit in aere a Sole illustrato, id autem prouenit, quia lux est fulgor manans a corpore lucido, quare si corpora lucida non miscentur, neque lux, quae ab illis manat misceri potest, ex quo flamma vnius candelae alteri nunquam admiscebitur, nisi candela candelae adiungatur, quamuis lumen, hoc est secunda lux admisceatur cum alio lumine ab alia luce producto, nec magis sequitur, quod aiunt accidens migrare de subiecto in subiectum, si lux corpori lucido inhaerens; medio communicaretur realiter, haec enim lux non est eadem numero cum ea, quae est lucidi corporis, sed eius germe, & propago;: ac sicut non sequitur, hoc absurdum, cum calor, qui congenitus est igni aeri communicatur, ita neque parirer in lumine, eodem enim modo, quo calor ab igne communicatur aeri; lumen eidem communicatur a corpore lucido, nisi quod calor cotrariam inueniens in subiecto qualitatem, aut contrariae aequipollentem mediam in tepore, & sensim introducitur, lumen autem nullam inueniens contrarii resistetiam subito, & ac tutum.",
      "Lux igitur in corpore per se lucido, verbi gratia in Sole, & astris sua natura lucidis est habitus, & qualitas secundi generis, & eis competit in secundo modo discendi per se, (vt Peripatetici dicunt) consequitur enim eorum essentiam, & inseparabiliter illis competit, at proinde pro varia illorum essentia, vario modo fulgent, vt sequenti capite demonstrabimus, in perspicuo autem, vt lux primo producta, & radius: est qualitas manans per actionem transeuntem, nempe per illuminationem producta, quod voluit significare Philoponus secundo de anima commet. 69. inquiens, lucem esse perspicui operationem factm ab effectiuo, hoc est a corpore lucido, quod idem docuit Arist. cum dixit lucem esse praesentiam corporis lucidi in diaphano, vt autem secundo producta tanquam imago lucis primae, siue radij, & eius species, ita dicitur actus diaphani, vt diaphanum, & eius quodammodo color.",
      "Secundum nullam igitur lucis, aut luminis significationem lumen ipsum & quod φως a graecis dicitur, poterit esse substantia, sed solum qualitas quamuis omnium nobilissima, & praestantissima."
    ]
  ]
}