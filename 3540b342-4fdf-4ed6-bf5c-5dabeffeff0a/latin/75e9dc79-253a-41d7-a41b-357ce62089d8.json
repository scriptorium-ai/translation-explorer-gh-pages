{
  "title": "test",
  "paragraphs": [
    [
      "Proposui vero hanc disputationem Physice non Mathematice habere, cum enim res, de qua agitur, & Physicae, & Mathematicae fit considerationis; figura enim affectio continui est, vt continuum, & certi continui propria nempe natura prediti;",
      "Mathematica autem consideratio a certa materia, & subiecto praescindat, ac proinde magis remota sit a nostris sensibus, & a congenito nobis modo cognoscedi, qui est a magis concretis, & coniunctis, ne dicam peripatetico more, compositis, & confusis, naturalis vero, & in materia, & cum motu affectiones consideret, cuiusmodi primo & nostris sensibus, & intellectui res ipsae se offerunt, naturaliter, vt ita dieam, ac Physicae suscepta haec disputatio magis familiaris erit, & veluti Telescopeum, hoc perspicillum omnium oculis; ita omnium intellectui accommodata.",
      "Addo etiam, quod paradoxum fortasse videbitur, magis certa erit, & minus fallaciam continebit, quamuis enim Mathematicae demonstrationes non modo primum, sed etiam solum certitudinis gradum teneant; tamen eam certitudinem de subiecto sensibilibus conditionibus denudato accipiunt, vt geometria circa continuum, vt continuum, Aritmetica vero circa discretam quantum; quae omnino ita considerata necessaria, atque immutabilia sunt, & quamuis aliquando etiam ad Physicas quantitates Mathematica descendat, vt optica, & armonica, nihil tamen eius contemplationem Physica, & naturalis qualitas afficit, cum eam tantum ex accidenti consideret, vt has disci plinas theorice tantum, & scientifice.",
      "non autem practice, ac mechanice exercenti est manifestum.",
      "Id vero quantum naturalibus cognoscendis obsit, superfluum esset ostendare, cum id multis argumentis contra Platonem Aristoteles demonstrarit, sed eorum tantum basim attingam, quae propositae disputationi confert; nempe sensibiles formas, ac qualitates veluti re, absque interitu, & corruptione a subiecto separari minime possunt, ita nec mente absque veritatis iactura abstrahi, & secerni, quod ego in causa esse puto eius, quod a Philosophis perhibetur, & experientia cognoscitur, nempe circa communia sensibilia, motum scilicet quietem, numerum, magnitudinem, & figuram sensus decipi, qui circa propria, vt colorem, vel saporem, aut nullo modo, aut quam minimum falli solent.",
      "Cum enim communia sensibilia non huius, aut illius certi, & determinati quanti passiones sint, vt propria sensibilia esse necesse est, quae ad certas dispositiones sequuntur, sed quanto accidant, vt quantum est, & vt eius passiones, inde fit, vt sensus nihil certi, aut constituti de eis indicare possit, quam enim de his conceptionem uyducat cum vno proprio sensibili esse veram cum altero inuenit esse falsam;",
      "Ex colore enim remum sub aqua visum iudicat esse fractum, quem ex continuitate partium tactu cognoscit integrum, & omnino veluti sensus circa substantias fallitur tamquam circa sensibilia per accidens, vt cum ex simitate nasi, & crespitudine capillorum Socrati similem Socratem existimatita circa ea, quae primo inhaerent substantiae, & quibus medijs sensibilia propria substantijs accidunt, facile decipitur, vt cum iudicat magnitudinem tum continuam, tum discretam, figuram, motum, & quietem, quae proximae inhaerent substantiae, & quibus medijs reliquae affectiones substantijs accidunt, vt sapor, color, sonus, odor, & tangibiles qualitates, quare, & opinio circa haec vera, & falsa esse potest, falsa si cum decipiente sensu conspiret, & eius iudicium sequatur, vt cum Epicureus opinatur solem bipedalem, quia tatam eius magnitudinem oculis conspicatur, vera autem si rationis recte ratiocinantis, atque alium certiorem sensum sequentis iuditio inhaereat deceptionem enim vnius sensus alterius sensus certius iudicantis iudicium circa idem obiectum comemune, & ratio certiorem sensum sequuta emendate possunt, vt cum oculus baculum sub aqua iudicat fractum, eius deceptionem sensus tactus corrigere potest, aut idemmet sensus visus circa idem sensibile aliter tamen, atque alio modo dispositus, vt cum sensus idem visus deceptionem circa baculum sub aqua existentem corrigit, & emendat eodem inspecto baculo extra aquam.",
      "Opinio igitur circa haec sensibilia, & falsa, & vera esse potest, prout decipientis, aut non decipientis sensus iudicium sequitur, aut rationis rectee ratiocinantis ope corrigitur, vel destituitur, opinio enim eum infima rationalis animae pars sit, sensui, & rationi contermina ambobus iungi potest. Mathematica igitur ob hanc causam, vt optime Aristoteles monstrauit naturalibus speculationibus officit; si enim pure Mathematica sit consideratio, a sensibilibus, & singularibus conditionibus abstrahit, si autem sensus iudicium sequatur, fallitur, cuius rei certissimum habemus argumentum, magna enim praestigia, atque deceptiones contingunt in optica practica, & armonica, non quidem ratione organi, aut medij, sed ratione obiecti, vt in depictus tabulis, quae ex perspectiua siunt, facile videmus, in quibus etiam cum proportionata distantia omnium oculi rem alio modo vident, quam sit, in plana enim, & aequali omnino superficie multas asperitates, eminentias, profunditates, voragines videmus.",
      "Quare, vt occasionem hanc deceptionis euitemus, tutius fore existimaui, hanc disputationem physice potius quam mathematice, & optice instituere, dico autem occasionem deceptionis non ex parte organi & Telescopij perspicelli, vt aliqui dixerunt, hoc enim non decipere innumeri quidem, & ego inter caeteros, certissime cognouimus, cum idem prorsus nulla facta rei mutatione cum perspicillo conspiceremus, nisi tantum hac: nempe, quod rem quam ob distantiam, atque longinquitatem uix minimum, & confuse quidem, atque obicure cognoscebamus, ope instrumenti ita distincte, & clare, ac cum prope essemus, videbamus, sed ratione obiecti, quod aliter videri non possit non ex distantia, quam longissima, sed ratione luminis, & opaci, ex quorum varia mixtione probabile est haec Phenomena in orbe Lunae, de quibus disputationem instituimus, apparere."
    ]
  ]
}