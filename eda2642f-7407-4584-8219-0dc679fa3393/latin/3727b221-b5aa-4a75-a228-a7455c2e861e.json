{
  "title": "test",
  "paragraphs": [
    [
      "Siquidem, ut refert Plutarchus in Alexandro, die II. ante nobilem illam victoriam, quam Alexander Magnus de Diario reportauit in campo Gaugamelae, non longe ab Arbelis, Luna defecit Mense Boedromione, qui nostro Septembri ex parte respondebat.",
      "Addit Plinius lib. 2. cap. 70. defecisse hora secunda noctis eo loci, & Q. Curtius. lib. 4. defecisse prima fere vigilia noctis.",
      "Postremo Diodorus Siculus designat Annum 2. Olympiadis 112. Atqui circa illa temporatalis Eclipsis, tali mense, tali hora noctis, in tali loco iuxta canones Caelestium motuum euenire non potuit ullo alio anno quam 331. ante usitataum Christi Epocham Septembris 20. feria 2. sequente 3. hora Arbelis 7. & 54. m. circiter post merid, quod proxime congruit horae 3. noctis, fuitque totalis ac digitori circiter 14. con dimidio.",
      "Ergo Olympias 112. incoepit Attico Anni inchoandi more, a Neomenia Solistitij Aestivi Anni ante Christum 332. Adde his Olympiadas CXI. completas, idest annos 444. & consurget Annus 776. ante Christi Epocham pro initio Olympiadum."
    ],
    [
      "Preterea Censorinus cap. 8. affirmat adiebus aestivis Anni Iuliani 283. incoepisse Olympiadicum annum Iphiti M. & XIV. At ex dictis pro fundamento I. hic annus Iulianus concurrit cum anno 238. Epochae Christi.",
      "Ergo demptis 238. annis a M. & XIV. remanent Olympiadici anni 776. completi anno 46. Iuliano, & primo Epoche Christi circa eius solstitium aestivum, ideoque annus primus Olympiadum Iphiti exordium habuit circa solstitium aestivum anni 776. ante usitatam Christi Epocham, quod ex alijs multis Eclipsibus, praesertim a Thucydide relatis al ibi a nobis confirmatum est."
    ]
  ]
}