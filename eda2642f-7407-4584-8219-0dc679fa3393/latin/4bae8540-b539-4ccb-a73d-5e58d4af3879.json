{
  "title": "test",
  "paragraphs": [
    [
      "Ptolemaeuis enim I.3.c.2. magnae constructionis diserte affirmat annos a morte Alexandri exordiri a primo meridie primi Aegyptiorum mensis Thoth non secus ac Nabonassari annos: quod ipsum asserit Censorinus capite 8. deinde subdit Ptolemaeus, a Nabonassari initio ad Alexandri mortem exactos fuisse annos 424. & Censorinus dicto cap. 8. ait cum Nabonassari Anno 986. incoepisse annum Alexandri 562. Igitur primus Alexandri iniuit cum Nabonassari anno 425. statim post completum 424. Iam vero ex dictis pro 2. fundamento primus Nabonassari incoepit anno 747. ante Christi Epocham, quare si annis 747. subtrahas annos 424. restant anni ante Christum 323. completi, ante quorum initiu coeperat primus Alexandri die 12. Nouebris cum Nabonassari Anno 425."
    ],
    [
      "Ad haec, non modo Arrianus lib. 7. & Diodorus Siculus lib. 17. sed, ut ait Iosephus lib.1. contra Apionem, universi historici affirmant Alexandrum Magnum mortuum εν αρχη της εχτοςη, χαι τεσσαρης, χαι δεχατης Ολυμπιαδος in principio centesima decime quartae Olympiadis, proinde Olympiades 113. idest Anni 452. completi erant, quos si detrahas annis ante Christum 776. quibus ex dictis fundament. 3. Olympiades inierunt, relinquetur Annus ante Christi Epocham 324. quo inita est Olympias 112. mortuusque Alexander Magnus.",
      "Esto Epocha Alexandri non statim a morte eius inita sit, sed a principio anni Aegyptij 425. die 12. Novembris, circa quod tempus Philippus Ariadaeus eius loco imperare coepit."
    ]
  ]
}