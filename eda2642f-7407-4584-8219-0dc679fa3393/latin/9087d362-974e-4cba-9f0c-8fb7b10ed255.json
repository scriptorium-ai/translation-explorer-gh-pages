{
  "title": "test",
  "paragraphs": [
    [
      "Nam ex Fastis Consularibus, qui omnium Chronologorum consensu, certo, & incorrupto ordine ab anno primo Iuliano, usque ad Traianum decurrunt, coristat Anno Iuliano 90. Consules fuisse M. Vinicium, & Statilium Coruinum; his autem Consulibus accidisse Romae Solis Eclipsim ipso die Natali Clauij Imp. nempe Kalendis Augusti, contestantur Dio, & Suetonius. ",
      "At Solis Eclipsim Kalendis Augusti Romae circa illa tempora, nullae Astronomicae Tabulae legesue, ullo alio Anno exhibere possunt, quam 45. Epochae Christi usitatae.",
      "Deme nunc 45. Annis 90. restant anni Iuliani 45. completi ante annum primum Epochae Christi, ideoque primus huius Epochae annus incoepit cum 46. Iuliano, & annus Epochae Christi 238. cum Iuliano 283. quo anno, ut mox dicemus, aureolum suum Libellum de die Natali scribebat Censorinus.",
      "Id ipsum pluribus alijs Eclipsibus apud Historicos repertis ostendimus in nostra Chronol. Refor. sed haec unica interim suificiat."
    ]
  ]
}